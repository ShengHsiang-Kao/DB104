綁定「中銀香港信用卡」微信官號， 碌卡安心又放心
首推日期：2017年6月16日
要隨時查閱中銀信用卡賬單資料、積分、收到「交易提醒」同其他提示，只要綁定「中銀香港信用卡」微信官號就得。

只要您綁定我哋「中銀香港信用卡」微信官號，之後每次碌中銀信用卡都可以實時喺官號收到「交易提醒」訊息，如果懷疑信用卡俾人盜用，就可以即刻採取應對措施。

仲有呀，想知自己有幾多積分？㩒個制就可以隨時睇到！您亦會收到信用卡到期還款提示同埋月結單發出提示，咁就唔怕唔記得找卡數啦！只需完成幾個簡單步驟，喺官號綁定您嘅中銀信用卡，就可以享受一系列嘅貼心功能。
